{
    "unitNumber": 35,
    "text": {
        "title": "Il Cavaliere-3",
        "sections": [
            {
                "title": "Capitolo 3 – Il segreto",
                "paragraphs": [
                    {"content": "Il gruppo continua nel suo cammino. Alfred chiede:"},
                    {"content": "–Da dove entriamo nel castello?"},
                    {"content": "–Dalla porta principale! – dice Lars ridendo. Alfred rimane in silenzio a pensare. C’è qualcosa che non gli quadra."},
                    {"content": "–Stiamo entrando nel regno del fratello del re Andur."},
                    {"content": "–Sì, Alfred. Siamo nel regno di Arthuren."},
                    {"content": "I cavalli continuano sul sentiero e scendono per un pendio spettacolare, pieno di erba, alberi primaverili e ruscelli ricchi d’acqua. Ci sono anche tanti contadini che lavorano nei campi."},
                    {"content": "I contadini vivono al di fuori delle mura difensive del castello e coltivano la terra. Il cibo alimenta la gente che vive dentro le mura."},
                    {"content": "Uno dei contadini si ferma quando vede il gruppo che si avvicina."},
                    {"content": "–Buongiorno, signori! – dice."},
                    {"content": "–Salve, nobile contadino! – gli risponde il cavaliere Lars."},
                    {"content": "–Dove state andando?"},
                    {"content": "–Andiamo all’interno delle mura del castello. Dobbiamo parlare col re."},
                    {"content": "La moglie del contadino si avvicina e chiede a suo marito."},
                    {"content": "–Chi sono questi uomini?"},
                    {"content": "Il marito non risponde perché non lo sa. Allora il contadino chiede direttamente a Lars:"},
                    {"content": "–Chi siete? Vedo che avete un carico con voi."},
                    {"content": "–Veniamo in missione per conto del re Andur."},
                    {"content": "I contadini smettono di parlare per qualche secondo. Poi il contadino dice:"},
                    {"content": "–Spero che non accadrà nulla di grave!"},
                    {"content": "–Tranquillo, – gli risponde Alfred con un sorriso. –Va tutto bene"},
                    {"content": "–Bene. Passate!"},
                    {"content": "Il gruppo continua attraverso i campi e Alfred dice al cavaliere:"},
                    {"content": "–Sembravano molto preoccupati e impauriti."},
                    {"content": "–E lo sono!"},
                    {"content": "–Perché?"},
                    {"content": "–Perché c’è un segreto. Lo conosce solo la gente di questo regno."},
                    {"content": "–E qual è questo segreto? Esiste un pericolo?"},
                    {"content": "Lars non risponde."},
                    {"content": "Proseguono il cammino finché non si trovano davanti a un grande ponte di pietra, simile a quello del regno di Andur. Sul ponte ci sono due guardie."},
                    {"content": "Una guardia si avvicina e chiede ad Alfred:"},
                    {"content": "–Vieni da parte del re Andur?"},
                    {"content": "–Sì. Io sono il rappresentante del re. Questo cavaliere ci ha protetto durante il viaggio e le altre due guardie sono con me."},
                    {"content": "–Va bene. Si tratta del carico di ogni anno?"},
                    {"content": "–Esatto. – risponde Lars –È il carico di ogni anno."},
                    {"content": "Alfred guarda Lars. Sembra conoscere il regno di Arthuren molto bene!"},
                    {"content": "La guardia di Arthuren fa un gesto all’altra guardia che apre la porta e lascia entrare il gruppo. Lars e le guardie si trovano in una piazza. C’è molta gente: tanti mercanti, contadini che rientrano dal lavoro, numerose guardie …"},
                    {"content": "Fanno un giro nella piazza e Alfred rimane molto sorpreso:"},
                    {"content": "–Questo luogo mi sembra così familiare!"},
                    {"content": "–Assomiglia alla piazza del regno del re Andur."},
                    {"content": "–Sì, è quasi identica."},
                    {"content": "Alfred parla con la gente del posto, con i mercanti, i contadini e le guardie, e infine dice a Lars:"},
                    {"content": "–Tutta la gente qui sembra molto gentile."},
                    {"content": "–Tanto tempo fa i due regni erano uniti – dice Lars. –Per questo sono così simili. Ma poi c’è stata la grande battaglia …"},
                    {"content": "Anche il castello è molto simile a quello del re Andur. Entrano e subito le guardie di Arthuren conducono i cavalli con il carico in un altro luogo, per scaricare l’oro. Lars e Alfred vanno a incontrare il re. Il re dice loro:"},
                    {"content": "–Benvenuti nel mio regno!"},
                    {"content": "–Salve, Maestà."},
                    {"content": "–Sei tu, Lars! Mi fa piacere vederti!"},
                    {"content": "–Anch’io sono felice di vedervi, Maestà."},
                    {"content": "Alfred non capisce. Perché si conoscono?"},
                    {"content": "–Hai portato tutto l’oro, Lars?"},
                    {"content": "–Sì, è già vostro."},
                    {"content": "–Eccellente! Allora possiamo dare inizio al nostro piano."},
                    {"content": "–Quale piano? – chiede Alfred spaventato."},
                    {"content": "Lars tira fuori le due pozioni di forza che ha comprato prima di iniziare la missione."},
                    {"content": "–Che succede qui? – chiede Alfred."},
                    {"content": "–Dobbiamo dirti una cosa, Alfred."},
                    {"content": "–Che cosa?"},
                    {"content": "Alfred, spaventato, si allontana da loro di qualche passo. Come fanno a conoscersi il re e il cavaliere Lars? Perché Lars ha tirato fuori le pozioni di forza per darle al re? Lars si avvicina ad Alfred e gli dice:"},
                    {"content": "–Alfred, l’acqua magica di questo regno si è esaurita da molto tempo."},
                    {"content": "–E il re Andur lo sa?"},
                    {"content": "–No, lui non lo sa."},
                    {"content": "–E perché consegni le pozioni di forza a questo re?"},
                    {"content": "–Sono le ultime pozioni di forza, le ultime preparate con acqua magica."},
                    {"content": "–E come le userai?"},
                    {"content": "–Ne prepareremo molte altre."},
                    {"content": "Alfred si sente tradito."},
                    {"content": "–Mi hai mentito! – dice."},
                    {"content": "–Ti ho mentito … Però ti ho mentito solo per poter mantenere la pace."},
                    {"content": "–Come si farà a mantenere la pace tra i due fratelli regnanti? Il segreto è che non c’è più l’acqua magica. Nessuno ancora lo sa, ma presto lo scopriranno. Andur capirà così che tu hai rubato l’oro."},
                    {"content": "Il cavaliere Lars è molto serio."},
                    {"content": "–Alfred, se il re Andur viene a sapere che non c’è più acqua magica, la pace si romperà. Il re Andur attaccherà Arthuren e tutto finirà."},
                    {"content": "–Allora userai le pozioni per creare acqua magica per Andur?"},
                    {"content": "–Sì, solo per mantenere la pace … se riusciamo."},
                    {"content": "Alfred guarda Lars con sospetto."},
                    {"content": "– Che vuol dire “se riusciamo”?"},
                    {"content": "Lars gli risponde:"},
                    {"content": "–Come ho spiegato, la nuova acqua magica si può solo creare dall’acqua magica pura. Purtroppo non ce n’è più, ma ci proveremo."},
                    {"content": "–Che cosa farete?"},
                    {"content": "–Proveremo a fare acqua magica da queste pozioni. Forse funzionerà."},
                    {"content": "–E se no?"},
                    {"content": "Questa volta risponde il re:"},
                    {"content": "–Se non funziona, ci saranno altre battaglie nel Bosco Silenzioso."},
                    {"content": "Annesso al capitolo 3"},
                    {"content": "Riassunto"},
                    {"content": "Arrivati nel regno di Arthuren, Alfred e Lars parlano con il re Arthuren e il cavaliere consegna al re le due pozioni di forza. Lars rivela ad Alfred un segreto: Arthuren non possiede più acqua magica e per questo devono usare le due pozioni per prepararne altre. Il re Andur non deve però saperlo, altrimenti può scoppiare un’altra guerra …"},
                    {"content": "Vocabolario",
                        "table":{
                            "rows": [
                                ["pendio spettacolare", "beautiful hillside, slope"],
                                ["erba", "grass"],
                                ["ruscello", "stream"],
                                ["coltivare", "to cultivate, to farm"],
                                ["alimentare", "to feed"],
                                ["nobile", "courteous (formal)"],
                                ["impauriti", "afraid"],
                                ["familiare", "familiar"],
                                ["assomigliare", "to look like"],
                                ["identica", "identical"],
                                ["Tanto tempo fa", "a long time ago"],
                                ["caricare", "to unload"],
                                ["Maestà", "Majesty"],
                                ["Tirare fuori", "to pull out"],
                                ["si è esaurita", "finished"],
                                ["tradito", "betrayed"],
                                ["Mi hai mentito!", "You’ve lied to me!"],
                                ["non ce n’è più", "there’s no more"]
                            ]
                        }
                    }
                ]
            }
        ]
    },
    "exercises": [
        {
            "title": "Domande a risposta multipla",
            "instruction": "Seleziona una sola risposta per ogni domanda.",
            "examples": [],
            "items": [
                { "question": "La prima persona del regno che parla con loro è ____. a. il re b. la regina c. un contadino d. una contadina", "answer": "a" },
                { "question": "La piazza del regno di Arthuren ____. a. non assomiglia a quella del regno di Andur b. è simile a quella del regno di Andur c. è chiusa d. ha una fontana magica", "answer": "a" },
                { "question": "Lars e il re Arthuren ____. a. litigano b. non si conoscono c. si conoscono d. contano l’oro", "answer": "a" },
                { "question": "Lars tira fuori ____. a. una spada b. 1 pozione di forza c. 2 pozioni di forza d. tutti gli oggetti sopra ", "answer": "a" },
                { "question": "Il segreto è ____. a. il regno di Arthuren non ha più acqua magica b. Andur attaccherà Arthuren c. Lars è il re Arthuren d. l’oro è falso", "answer": "a" }            
            ]
        }
    ]
}