{
    "unitNumber": 41,
    "text": {
        "title": "Lo Scrigno-3",
        "sections": [
            {
                "title": "Capitolo 3 – Genova",
                "paragraphs": [
                    {
                        "content": "All’aeroporto di Catania Arturo compra qualcosa da mangiare per il viaggio. Ha bisogno di riposare. Comincia a sentirsi stanco. Ancora una persona da incontrare e la sua missione sarà finalmente compiuta."
                    },
                    {
                        "content": "Arrivato a Genova prende un taxi. Durante il viaggio, il taxi passa davanti all’Acquario di Genova e Arturo chiede al tassista:"
                    },
                    {
                        "content": "–È mai stato all’Acquario?"
                    },
                    {
                        "content": "–Sì, sono stato un mese fa con la mia famiglia."
                    },
                    {
                        "content": "–E le è piaciuto?"
                    },
                    {
                        "content": "–Sì, dentro è enorme. Ci sono molti pesci e creature strane."
                    },
                    {
                        "content": "–Strane? –Sì … esotiche ! È il secondo Acquario più grande d’Europa e ci sono tantissime specie di animali che non conoscevo."
                    },
                    {
                        "content": "Dopo un po’ arrivano in centro. Arturo paga il tassista. Poi scende, chiude la portiera del taxi e passeggia per il centro di Genova per un po’. È una città molto bella, con molta gente e molte cose da fare. Ma deve concentrarsi! Ha quasi completato la sua missione."
                    },
                    {
                        "content": "Non si ricorda da che parte andare per raggiungere la terza persona. Chiede a un signore per strada:"
                    },
                    {
                        "content": "–Mi scusi. Come posso arrivare qui?"
                    },
                    {
                        "content": "Arturo mostra una mappa al signore. Nella mappa c’è un piccolo porto. Vicino al porto c’è un luogo cerchiato di rosso."
                    },
                    {
                        "content": "Il gentile passante gli dà le indicazioni."
                    },
                    {
                        "content": "–Grazie! È molto gentile!"
                    },
                    {
                        "content": "–Non c’è di che ."
                    },
                    {
                        "content": "Arturo cammina per mezz’ora. Questa volta non prende un taxi. È stanco di stare seduto. Vuole camminare. Qualcosa di importante sta per accadere. Camminare gli permette di pensare."
                    },
                    {
                        "content": "Finalmente arriva a una spiaggia e al piccolo porto, con diverse barche. Lì vicino c’è una casa di legno. Le barche non sono del proprietario della casa. Lui ne gestisce solo il noleggio."
                    },
                    {
                        "content": "Arturo raggiunge la piccola casa."
                    },
                    {
                        "content": "–Spero che stavolta ci sia qualcuno! – pensa, ricordandosi di Lucia a Catania."
                    },
                    {
                        "content": "Bussa alla porta due volte. Alla seconda qualcuno apre. È un uomo piuttosto giovane, di 25 anni circa. Assomiglia un po’ ad Arturo, ma lui non ha la barba."
                    },
                    {
                        "content": "–Salve! – dice l’uomo. –Come posso aiutarla?"
                    },
                    {
                        "content": "–Salve, il mio nome è Arturo. Vorrei parlare con lei."
                    },
                    {
                        "content": "–Nessun “lei”! Diamoci del tu, per favore. Io sono Alfonso."
                    },
                    {
                        "content": "–Va bene, Alfonso … Vorrei parlare con te."
                    },
                    {
                        "content": "–Certo. Entra, Arturo."
                    },
                    {
                        "content": "Arturo si guarda intorno. La casa è molto semplice e tradizionale come il suo proprietario. Porta dei vestiti modesti , ha gusti tradizionali. Tutto è pulito e in ordine."
                    },
                    {
                        "content": "–Ebbene, dimmi pure! – gli dice."
                    },
                    {
                        "content": "Arturo guarda l’uomo. – Sì. – dice con calma."
                    },
                    {
                        "content": "–Volevi parlarmi?"
                    },
                    {
                        "content": "Arturo inizia a parlare. Ma nota subito qualcosa. Alfonso porta un anello. Su quell’anello c’è un numero. E subito comincia a ridere."
                    },
                    {
                        "content": "–Che succede, Arturo?"
                    },
                    {
                        "content": "–Pensavo che sarebbe stato più difficile!"
                    },
                    {
                        "content": "–Che cosa?"
                    },
                    {
                        "content": "–Quell’anello che porti … Chi te l’ha dato?"
                    },
                    {
                        "content": "–È un regalo di tanti anni fa … ero un bambino. Non ricordo chi me lo hadato. Ma se non ricordo male prima era una collana."
                    },
                    {
                        "content": "Arturo guarda il numero inciso. Finalmente ha anche il terzo numero. La sua missione è compiuta … quasi. Ha ancora un paio di cose da fare. Guarda Alfonso negli occhi:"
                    },
                    {
                        "content": "–Alfonso, voglio spiegarti quello che succede. Ho uno scrigno … Questaè la foto."
                    },
                    {
                        "content": "Tira fuori la foto dello scrigno e la mostra ad Alfonso."
                    },
                    {
                        "content": "–Lo scrigno ha un lucchetto. Ho bisogno di tre numeri per aprirlo. I numeri li hanno tre persone diverse. Una di queste persone sei tu."
                    },
                    {
                        "content": "Alfonso lo guarda in modo strano, poi chiede:"
                    },
                    {
                        "content": "–E che contiene?"
                    },
                    {
                        "content": "–Per il momento non posso dirtelo."
                    },
                    {
                        "content": "–Perché io ho uno dei tre numeri?"
                    },
                    {
                        "content": "Arturo non vuole spiegare nient’altro. Deve portare a termine la sua missione."
                    },
                    {
                        "content": "–Alfonso, prendi questa lettera e leggila. Anche le altre due persone hanno ricevuto la stessa lettera. Sono identiche. Adesso me ne devo andare. Fidati di me, per favore … A presto!"
                    },
                    {
                        "content": "Arturo esce dalla piccola casa e Alfonso comincia a leggere la lettera:"
                    },
                    {
                        "content": "«Cari Davide, Lucia e Alfonso,"
                    },
                    {
                        "content": "come sapete, vi ho aiutato a trovare un numero. Ognuno di voi possiede un numero. I tre numeri servono per aprire uno scrigno che si trova a casa mia, a Napoli. Dovrete presentarvi lì fra tre giorni. Potrete così aprire lo scrigno con i tre numeri che avete."
                    },
                    {
                        "content": "Non ho altro da dire per il momento. Tra poco scoprirete chi sono, però oggi non è ancora quel momento."
                    },
                    {
                        "content": "Buon viaggio."
                    },
                    {
                        "content": "Un saluto,"
                    },
                    {
                        "content": "Arturo»"
                    },
                    {
                        "content": "Tre giorni dopo, Davide, Lucia e Alfonso si riuniscono a Napoli, nelluogo indicato sulla lettera."
                    },
                    {
                        "content": "–Buongiorno a tutti e due! – dice Davide."
                    },
                    {
                        "content": "–Buongiorno! – rispondono Lucia e Alfonso."
                    },
                    {
                        "content": "I tre rimangono in silenzio per qualche secondo finché Davide dice:"
                    },
                    {
                        "content": "–Che ci facciamo qui?"
                    },
                    {
                        "content": "–Entrambi avete letto la lettera? – chiede Lucia."
                    },
                    {
                        "content": "–Sì! – rispondono."
                    },
                    {
                        "content": "–Va bene, allora andiamo a scoprire di che si tratta."
                    },
                    {
                        "content": "Bussano alla porta e Arturo apre subito. Li stava aspettando. È vestito bene, in fondo questo è un evento speciale!"
                    },
                    {
                        "content": "–Ciao a tutti. Grazie per essere venuti."
                    },
                    {
                        "content": "I tre entrano in casa. Una casa semplice e pulita con molti libri e riviste."
                    },
                    {
                        "content": "Arturo gli offre da bere, ma nessuno vuole niente. Sono tutti un po’nervosi."
                    },
                    {
                        "content": "–Va bene, seguitemi."
                    },
                    {
                        "content": "Li porta in una stanza. Al centro si trova lo scrigno. Davide, Lucia e Alfonso con le collane e l’anello si avvicinano allo scrigno. Sono pronti."
                    },
                    {
                        "content": "Ogni persona inserisce un numero. Inizia Davide, poi Lucia e infine Alfonso. Appena inserito l’ultimo numero il lucchetto fa uno strano rumore. È aperto. Aprono quindi lo scrigno. All’interno ci sono diverse cose. Ma in cima a tutto trovano un’altra lettera."
                    },
                    {
                        "content": "Alfonso scoppia a ridere:"
                    },
                    {
                        "content": "–Ah, ah! Un’altra lettera! Non posso crederci!"
                    },
                    {
                        "content": "–Qualcuno vuole leggerla? – chiede Lucia."
                    },
                    {
                        "content": "–La leggerò io! – risponde Davide."
                    },
                    {
                        "content": "Davide prende la lettera dallo scrigno e comincia a leggere ad alta voce."
                    },
                    {
                        "content": "«Cari Davide, Lucia e Alfonso,"
                    },
                    {
                        "content": "Grazie di essere venuti. Vi ho portato qui per un motivo speciale. Tutti voi sapete di essere stati adottati.»"
                    },
                    {
                        "content": "A Davide cominciano a tremare le mani."
                    },
                    {
                        "content": "–Continua a leggere! – dice Lucia."
                    },
                    {
                        "content": "«Davide, Lucia, Alfonso. Voi tre siete fratelli. E io sono vostro zio… Vostra madre era mia sorella. Lei e vostro padre sono morti in un terribile incidente d’auto. È successo subito dopo la nascita di Davide. Questi oggetti appartenevano a loro. Così come le collane che sono passate da una generazione all’altra."
                    },
                    {
                        "content": "Dopo questa terribile perdita io ero l’unica famiglia che avevate. Ho provato a prendermi cura di voi. Ma da solo non ce l’ho fatta. Così vi ho dato in adozione. Volevo darvi dei genitori meravigliosi e la miglior vita possibile."
                    },
                    {
                        "content": "Ora che siete tutti adulti, è sembrato il momento giusto. Volevo dirvelo. Guardatevi intorno. Siete fratelli e io sono vostro zio."
                    },
                    {
                        "content": "Con affetto,"
                    },
                    {
                        "content": "Arturo» "
                    },
                    {
                        "content": "Davide, Lucia e Alfonso si guardano increduli. Poi si girano. Arturo è lì,ed è il loro zio!"
                    },
                    {
                        "content": "–Ho così tante cose da raccontarvi …"
                    },
                    {
                        "content": "Annesso al capitolo 3 "
                    },
                    {
                        "content": "Riassunto "
                    },
                    {
                        "content": "Arturo incontra la terza persona, Alfonso. Ottiene il terzo numeromancante. Davide, Lucia e Alfonso ricevono tutti una lettera: devonoandare a Napoli per aprire lo scrigno con i tre numeri. Dentro allo scrignotrovano una lettera. La lettera è di Arturo. I tre scoprono che sono fratelli eche Arturo è il loro zio. "
                    },                    {
                        "content": "Vocabolario",
                        "table":{
                            "rows": [
                                ["esotiche exotic"],
                                ["specie species"],
                                ["non c’è di che you’re welcome, not at all "],
                                ["porto port "],
                                ["modesti simple "],
                                ["anello ring "],
                                ["tra poco shortly "],
                                ["bussare to knock (on a door)"],
                                ["tremare le mani to have shaking hands "],
                                ["meravigliosi marvellous, amazing "]
                            ]
                        }
                    }
                ]
            }
        ]
    },
    "exercises": [
        {
            "title": "Domande a risposta multipla",
            "instruction": "Seleziona una sola risposta per ogni domanda.",
            "examples": [],
            "items": [
                { "question": "Per ultimo Arturo va a ____. a. Roma b. Genova c. Perugia d. Catania", "answer": "b" },
                { "question": "Arturo parla con il tassista ____. a. della famiglia del tassista b. della famiglia di Arturo c. dell’Acquario di Genova d. del suo viaggio", "answer": "c" },
                { "question": "Alfonso, la terza persona, vive ____. a. vicino a un parco b. su una barca c. in un paesino d. vicino al porto", "answer": "d" },
                { "question": "Lo scrigno contiene ____. a. una lettera b. una lettera e qualcos’altro c. una lettera dai genitori dei ragazzi d. soldi", "answer": "b" },
                { "question": "Davide, Lucia e Alfonso sono ____. a. cugini b. fratelli c. amici d. bambini", "answer": "b" }            ]
        }
    ]
}