{
    "unitNumber": 30,
    "text": {
        "title": "La Creatura-1",
        "sections": [
            {
                "title": "Capitolo 1 – L’escursione",
                "paragraphs": [
                    {"content": "Silvia è una donna che ama fare escursioni. Ogni fine settimana prepara lo zaino, una bottiglia d’acqua, indossa abbigliamento da montagna e sale sul monte Cusna, in Emilia-Romagna, nel nord-est d’Italia. "},
                    {"content": "Si è messa d’accordo con il suo amico Giorgio per andare insieme il primo sabato del mese. Anche a Giorgio piace fare trekking e per questo va volentieri con Silvia. Decidono di incontrarsi all’inizio del cammino:"},
                    {"content": "–Silvia! Sono qui! – grida Giorgio."},
                    {"content": "–Ah sì, eccoti!"},
                    {"content": "–Vengo lì!"},
                    {"content": "Silvia si ferma e aspetta Giorgio. Giorgio va da Silvia correndo."},
                    {"content": "–Giorgio, non correre. Ti stancherai!"},
                    {"content": "–Non ti preoccupare, ho una bevanda energetica per il cammino."},
                    {"content": "Cusna è un monte molto famoso dell’Emilia-Romagna, dove molti appassionati di montagna vanno a fare trekking o a correre. Alcune famiglie vanno lì in macchina per mangiare in mezzo alla natura, altri ci vanno a fare delle foto e, in estate, c’è chi va lì in campeggio."},
                    {"content": "L’Emilia-Romagna è una regione d’Italia con pianure, colline e montagne, quindi le temperature possono essere molto diverse. Di solito nella zona montuosa piove molto ed è nuvoloso. A giugno il clima è mite. Silvia e Giorgio ne approfittano per andare in questo periodo, quando le temperature sono buone e non c’è bisogno di portare la giacca."},
                    {"content": "–Giorgio, che sentiero prendiamo? C’è un sentiero a sinistra e ce n’è uno a destra."},
                    {"content": "–Io preferisco il sentiero di sinistra."},
                    {"content": "–Invece io preferisco il sentiero di destra"},
                    {"content": "–Perché, Silvia?"},
                    {"content": "–C’è una leggenda su quello di sinistra. Una creatura grande e pelosa che vive da quelle parti."},
                    {"content": "–Tu credi a queste storie?"},
                    {"content": "–Boh … Non lo so!"},
                    {"content": "–Ma dai, Silvia! Prendiamo il sentiero di sinistra."},
                    {"content": "–Ok, va bene!"},
                    {"content": "Un’ora più tardi, i due camminano su un sentiero stretto, circondato da alberi e il sole si vede appena nel cielo."},
                    {"content": "Silvia chiede a Giorgio:"},
                    {"content": "–Tu credi alla presenza di creature misteriose nel bosco?"},
                    {"content": "–No, io non ci credo."},
                    {"content": "–Perché?"},
                    {"content": "–Non ho mai visto nessuna creatura. Tu sì?"},
                    {"content": "–No, non in questo bosco …"},
                    {"content": "Proseguono in silenzio. Per alcuni chilometri i due amici camminano in mezzo agli alberi, lungo piccoli sentieri. Il sole scende mentre loro arrivano a un lago. Lì vicino c’è una piccola barca di legno, vecchia e brutta."},
                    {"content": "–Guarda là, Giorgio!"},
                    {"content": "–Dove?"},
                    {"content": "–Là! C’è una casa. – La casa è di legno e sembra molto antica."},
                    {"content": "–Ah, sì! La vedo! Andiamo?"},
                    {"content": "–E se c’è qualcuno?"},
                    {"content": "–Non aver paura, Silvia. Di sicuro non c’è nessuno!"},
                    {"content": "I due vanno verso la casa e prima di entrare esplorano il luogo. Silvia dice:"},
                    {"content": "–Questa casa sembra sia stata costruita tantissimo tempo fa."},
                    {"content": "–Sì, Silvia. Guarda il legno della casa e delle finestre: è proprio in un brutto stato. Vieni qui!"},
                    {"content": "Si avvicinano alla sponda del lago, dove le piccole onde fanno muovere una barchetta. La piccola barca sembra vecchia quanto la casa"},
                    {"content": "–Silvia, ci saliamo su?"},
                    {"content": "–Stai scherzando! Perché?"},
                    {"content": "–Possiamo andare in mezzo al lago. Andiamo in esplorazione!"},
                    {"content": "–Non so …"},
                    {"content": "–Dai! Andiamo!"},
                    {"content": "Silvia e Giorgio salgono sulla barca e si tolgono gli zaini. Il legno della barca è così vecchio che sembra quasi spaccato. Vedono due remi e li usano per arrivare in mezzo al lago."},
                    {"content": "Silvia dice:"},
                    {"content": "–Come si sta bene qui, Giorgio!"},
                    {"content": "–Sì, davvero!"},
                    {"content": "–Vuoi fare merenda?"},
                    {"content": "–Ottima idea! Che hai portato?"},
                    {"content": "Silvia prende dal suo zaino diversi dolci e un panino. Giorgio tira fuori le bevande energetiche."},
                    {"content": "–Cosa preferisci?"},
                    {"content": "–Il panino sembra buono …"},
                    {"content": "–Io non lo voglio, quindi questo è per te!"},
                    {"content": "–Grazie!"},
                    {"content": "Mangiano con calma mentre la barca rimane al centro del lago. All’improvviso, sentono un rumore che proviene dalla casa:"},
                    {"content": "–Hai sentito? – chiede Giorgio."},
                    {"content": "–Sì, ho sentito – risponde Silvia con un’espressione spaventata."},
                    {"content": "–Proviene dalla casa."},
                    {"content": "– Sì, anche secondo me."},
                    {"content": "–Andiamo a vedere!"},
                    {"content": "Silvia guarda Giorgio con sorpresa."},
                    {"content": "–Stai scherzando?"},
                    {"content": "–E dai! Andiamo!"},
                    {"content": "Giorgio e Silvia cominciano a remare finché arrivano alla sponda del lago. Si rimettono gli zaini in spalla e vanno verso la vecchia casa di legno."},
                    {"content": "–Silvia, io voglio entrare nella casa."},
                    {"content": "–Che cosa? Perché? Non siamo qui per fare trekking?"},
                    {"content": "–Sì, però nei boschi ci sono tante cose abbandonate e a me piace esplorare tutto."},
                    {"content": "–Non so, Giorgio …"},
                    {"content": "–Entriamo nella casa, dai!"},
                    {"content": "Pochi passi e aprono la porta della casa. Entrano. All’interno è tutto sporco e abbandonato. Sembra una casa dove nessuno vive più da moltissimi anni. C’è polvere ovunque."},
                    {"content": "–Questa casa sembra costruita molto tempo fa – dice Silvia."},
                    {"content": "–Sì – risponde Giorgio – Guarda le finestre! Silvia, guarda qui!"},
                    {"content": "–Cosa?"},
                    {"content": "–Qui, accanto alla finestra."},
                    {"content": "Silvia guarda. A terra, nella polvere, ci sono delle orme molto grandi."},
                    {"content": "–Secondo te, di che cosa possono essere queste orme?"},
                    {"content": "–Secondo me sono le orme di un orso! – dice Silvia."},
                    {"content": "–Di un orso? Non ci sono orsi da queste parti. Gli orsi più vicini si trovano a molti chilometri di distanza su altre montagne."},
                    {"content": "–Allora non lo so proprio. Andiamo via da qui!"},
                    {"content": "All’improvviso, sentono un rumore in cucina e poco dopo vedono una figura molto grande e pelosa uscire di corsa dalla porta rompendo tutto al passaggio. La creatura grugnisce e corre via velocemente. I due rimangono immobili finché la creatura si perde di vista nel bosco."},
                    {"content": "Silvia è così spaventata che non riesce nemmeno a parlare."},
                    {"content": "–Ma … che cos’era? – dice Giorgio."},
                    {"content": "Annesso al capitolo 1"},
                    {"content": "Riassunto"},
                    {"content": "Silvia e Giorgio vanno a fare un’escursione sul monte Cusna. Mentre camminano nel bosco, vedono una vecchia casa. All’improvviso sentono un rumore provenire dalla casa e vanno a vedere di cosa si tratta. Quando entrano nella casa, sentono un rumore in cucina. Subito dopo una creatura pelosa esce di corsa e va verso il bosco."},
                    {"content": "Vocabolario",
                        "table":{
                            "rows": [
                                ["fare escursioni", "to go hiking or trekking"],
                                ["abbigliamento da montagna", "mountain clothing"],
                                ["volentieri", "gladly"],
                                ["Ti stancherai!", "You’ll get tired!"],
                                ["bevanda energetica", "energy drink"],
                                ["pianura", "plain (n)"],
                                ["collina", "hill"],
                                ["nuvoloso", "cloudy"],
                                ["mite", "mild (climate)"],
                                ["pelosa", "furry, hairy"],
                                ["di legno", "wooden"],
                                ["costruire", "to build"],
                                ["sponda del lago", "shore of the lake"],
                                ["onda", "wave"],
                                ["barchetta (barca)", "a small boat"],
                                ["remo", "oar"],
                                ["fare merenda", "to have a snack"],
                                ["dolci", "cakes, pastries"],
                                ["sporco", "dirt"],
                                ["polvere", "dust"],
                                ["orma", "footprint"],
                                ["orso", "bear"],
                                ["rompere", "to break"],
                                ["grugnire", "to growl"],
                                ["i perde di vista", "(they) lose sight of (it)"]
                            ]
                        }
                    }
                ]
            }
        ]
    },
    "exercises": [
        {
            "title": "Domande a risposta multipla",
            "instruction": "Seleziona una sola risposta per ogni domanda.",
            "examples": [],
            "items": [
                { "question": "Silvia e Giorgio sono ____. a. a Torino b. in Emilia-Romagna c. in Toscana d. in Sicilia", "answer": "b" },
                { "question": "I due fanno un’escursione ____. a. su un monte b. su una spiaggia c. in un piccolo villaggio d. in città", "answer": "a" },
                { "question": "Durante il cammino, incontrano ____. a. un paesino b. una città c. una tenda d. una casa", "answer": "d" },
                { "question": "Quando vedono la barca nel lago ____. a. ci si siedono sopra b. ci si addormentano sopra c. la usano per scaldarsi d. la usano per arrivare al centro del lago", "answer": "d" },
                { "question": "Quando sono dentro la casa, sentono un rumore che proviene ____. a. dalla barca b. dalla cucina c. dal soggiorno d. dal bosco", "answer": "b" }
            ]
        }
    ]
}