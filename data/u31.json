{
    "unitNumber": 31,
    "text": {
        "title": "La Creatura-2",
        "sections": [
            {
                "title": "Capitolo 2 – La ricerca",
                "paragraphs": [
                    {"content": "–L’hai visto, Silvia?"},
                    {"content": "–Sì! Che cos’era quello?"},
                    {"content": "–Non lo so! Però era una creatura molto grande e brutta!"},
                    {"content": "–Sì! Molto grande … e molto brutta!"},
                    {"content": "–Andiamole dietro!"},
                    {"content": "–Eh? Ma stai scherzando?"},
                    {"content": "–Siamo qui per esplorare, o no? Andiamo!"},
                    {"content": "–Oh Giorgio! Non so, non ne sono così sicura …!"},
                    {"content": "Giorgio e Silvia escono dalla vecchia casa di legno e seguono le orme della creatura nel bosco."},
                    {"content": "–Ci sono molti alberi e molti sentieri –dice Giorgio. – Dobbiamo separarci."},
                    {"content": "–Sei impazzito, Giorgio! Separarci? C’è un essere grande e brutto in libertà e tu vuoi che ci separiamo?!?"},
                    {"content": "–Lo so, Silvia. Però se riusciamo a fargli una foto per primi diventeremo famosi."},
                    {"content": "–E che importanza ha?"},
                    {"content": "–Io voglio apparire in TV!"},
                    {"content": "–Ma smettila! Che sciocco che sei a volte, Giorgio!"},
                    {"content": "Alla fine decidono di separarsi. Due ore dopo, Silvia e Giorgio sono ancora in giro per il bosco alla ricerca della creatura. Silvia non crede a quello che ha visto. Forse hanno immaginato tutto! O forse è solo un burlone travestito."},
                    {"content": "Invece per Giorgio potrebbe essere un tipo di animale sopravvissuto nei boschi e che non è mai stato visto prima."},
                    {"content": "–Andiamo, Silvia. Magari è un animale che abita in questi boschi. – dice Giorgio. –Diventeremo famosi di sicuro!"},
                    {"content": "Giorgio sale in cima alla montagna dove c’è una grotta. Presto si fa notte. Entra nella grotta, tira fuori il cellulare dalla tasca e comincia a fare un video. All’interno della grotta non c’è nessuno, però, all’improvviso sente un urlo. È la creatura e gli va incontro!"},
                    {"content": "Silvia aspetta Giorgio, ma Giorgio non esce più! Aspetta ancora qualche minuto, niente. Poi qualche ora. Niente, Giorgio non torna più!"},
                    {"content": "Silvia tira fuori il suo cellulare. Si accorge che però non c’è copertura per il cellulare nel luogo dove si trova. Non può chiamare aiuto. Ha paura ad entrare nella grotta. Forse Giorgio è tornato alla vecchia casa perché ormai è notte. Tutto questo sarà solo un brutto scherzo!"},
                    {"content": "Silvia torna alla vecchia casa. Giorgio non c’è, ma ormai è troppo tardi per tornare a casa da sola. C’è un vecchio letto. Si siede lì mentre aspetta Giorgio. Tira fuori dallo zaino un pezzo del panino e lo mangia. Mentre mangia cerca di riflettere. Cosa può fare? Intanto le viene sonno. È stata una giornata lunga … Alla fine si addormenta."},
                    {"content": "Silvia si sveglia il giorno dopo e Giorgio ancora non c’è. Comincia a preoccuparsi sul serio, quindi decide di uscire dalla casa e di lasciare il monte. Cammina per delle ore, scende per il sentiero che hanno percorso il giorno prima e finalmente intravede un piccolo paesino."},
                    {"content": "Il paesino è molto animato. Oggi è festa, i bambini non vanno a scuola. Si vedono famiglie uscire di casa, persone andare al lavoro, macchine sulla strada. Quando è abbastanza vicina, sente persino il profumo del pane caldo per la colazione. Silvia controlla il suo cellulare ancora una volta: niente."},
                    {"content": "Silvia entra nel bar più vicino. Ci sono tante persone che fanno colazione. Gente di tutte le età, famiglie intere, giovani e anziani. Non sa bene che dire né cosa chiedere."},
                    {"content": "Si avvicina al cameriere e gli dice:"},
                    {"content": "–Buongiorno!"},
                    {"content": "–Buongiorno, signorina! Cosa desidera?"},
                    {"content": "–Niente, grazie, ma potrei usare il telefono del bar per favore?"},
                    {"content": "–Certo, nessun problema. È su quella parete laggiù."},
                    {"content": "–Grazie!"},
                    {"content": "–Desidera un caffè?"},
                    {"content": "–No, la ringrazio."},
                    {"content": "–Prego!"},
                    {"content": "Silvia si avvicina al telefono sulla parete e digita il numero di Giorgio. Forse è il suo cellulare che non funziona … purtroppo però non è così! Il telefono di Giorgio non dà alcun segnale. Riflette un attimo su cosa fare. Alla fine decide di chiamare a casa di Giorgio. Il telefono squilla una volta, due volte, tre volte … Perché non risponde nessuno?"},
                    {"content": "Silvia non capisce quello che sta succedendo. Giorgio abita con suo fratello. Lui lavora da casa e di solito la mattina c’è sempre. Ma oggi no."},
                    {"content": "Chiama una seconda volta però non risponde nessuno. Lascia un messaggio alla segreteria telefonica:"},
                    {"content": "–Ma dove sei, Giorgio?!?"},
                    {"content": "Alla fine Silvia esce dal bar e si siede su una panchina. Ha bisogno di riflettere. È una donna molto intelligente che non perde mai la calma. Quando ci sono dei problemi, cerca sempre di trovare una soluzione."},
                    {"content": "Si alza dalla panchina e decide di andare direttamente a casa di Giorgio. Forse lui nel frattempo è già tornato a casa. Torna nel bar e chiama un taxi. Durante il tragitto verso la casa di Giorgio, parla un po’ col tassista."},
                    {"content": "–Come ti chiami? – chiede il tassista."},
                    {"content": "–Mi chiamo Silvia."},
                    {"content": "–E che fai oggi, Silvia? Vai a fare colazione fuori?"},
                    {"content": "–No, vado a trovare un mio amico a casa sua."},
                    {"content": "–Beata te! Che invidia! Io devo lavorare tutto il giorno!"},
                    {"content": "Silvia non dice altro. Il tassista è un uomo molto simpatico e chiacchierone però lei non ha molta voglia di parlare. Vuole solo trovare Giorgio. Non crede alla creatura strana nel bosco, però vuole sapere dove si trova il suo amico."},
                    {"content": "–Eccoci, Silvia. Sono €9,50."},
                    {"content": "–Prenda, tenga il resto."},
                    {"content": "–Grazie! Buona giornata!"},
                    {"content": "–Anche a lei!"},
                    {"content": "Silvia scende dal taxi e va verso la casa di Giorgio. La casa è molto grande e bella, è a due piani, con giardino e garage privato. Si trova in un quartiere molto elegante e tranquillo, con case grandi e negozi che vendono frutta, pane e tutto il necessario. La macchina di Giorgio è parcheggiata davanti alla casa. Giorgio è dentro? Ha chiamato la sua famiglia?"},
                    {"content": "Controlla il suo cellulare. Ormai prende bene, ma non ha né messaggi né chiamate."},
                    {"content": "–Non capisco! Se Giorgio ha preso la macchina per tornare a casa sua, perché non mi ha mandato nessun messaggio sul cellulare?"},
                    {"content": "Silvia suona il campanello della porta tre volte, però nessuno risponde."},
                    {"content": "Preoccupata, va a casa di due sue amiche: Claudia e Veronica. Neanche loro però sono a casa e i loro cellulari sono spenti. Qualcosa di strano sta succedendo, ma non riesce a capire cosa. Tutti i suoi amici sono spariti!"},
                    {"content": "Silvia non sa che fare. Non vuole chiamare la polizia. Non è più preoccupata per Giorgio perché la sua macchina è a casa sua. Decide di prendere l’iniziativa: troverà Giorgio da sola!"},
                    {"content": "Chiama un altro taxi e si fa lasciare il più vicino possibile al lago. Cammina per il sentiero per un po’ e finalmente vede la vecchia casa di legno. Questa volta c’è qualcosa di diverso: c’è una luce all’interno della casa."},
                    {"content": "Annesso al capitolo 2"},
                    {"content": "Riassunto"},
                    {"content": "Silvia e Giorgio si separano per cercare la creatura. Si fa notte e Silvia torna alla casa di legno. Si addormenta su un letto, ma al suo risveglio Giorgio non c’è. L’indomani lo chiama dal telefono del bar di un villaggio vicino, ma lui non risponde. Va a casa sua, ma non c’è. Decide di tornare alla casa sul lago."},
                    {"content": "Vocabolario",
                        "table":{
                            "rows": [
                                ["dobbiamo separarci", "we have to split up"],
                                ["in libertà", "loose"],
                                ["sciocco", "silly"],
                                ["burlone", "prankster"],
                                ["travestito", "dressed up"],
                                ["sopravvissuto", "still living"],
                                ["grotta", "cave"],
                                ["si fa notte", "night falls"],
                                ["urlo", "shriek"],
                                ["copertura (cellulare)", "network coverage"],
                                ["comincia a preoccuparsi sul serio", "she really did begin to worry"],
                                ["paesino", "village, small town"],
                                ["colazione", "breakfast"],
                                ["anziani", "elders"],
                                ["parete", "wall"],
                                ["panchina", "bench"],
                                ["Beata te!", "Lucky you!"],
                                ["chiacchierone", "chatty, talkative"],
                                ["tenga (il resto)", "keep (the change) (formal)"],
                                ["a due piani", "on two levels, with two floors"],
                                ["quartiere", "neighbourhood"]
                            ]
                        }
                    }
                ]
            }
        ]
    },
    "exercises": [
        {
            "title": "Domande a risposta multipla",
            "instruction": "Seleziona una sola risposta per ogni domanda.",
            "examples": [],
            "items": [
                { "question": "Silvia crede che la creatura ____. a. sia reale b. sia uno scherzo c. sia Giorgio d. che sia reale però non ne è sicura", "answer": "b" },
                { "question": "Giorgio vede: a. un edificio di pietra b. un ponte c. una macchina d. una grotta", "answer": "d" },
                { "question": "Silvia dorme ____. a. nel bosco b. sulla barca del lago c. su un letto nella casa d. al paese", "answer": "c" },
                { "question": "Al risveglio Silvia ____. a. va in un paese b. va alla grotta c. chiama i genitori di Giorgio d. chiama i suoi genitori", "answer": "a" },
                { "question": "Al ritorno al lago, Silvia vede ____. a. la casa bruciata b. una luce nella casa c. la creatura nella casa d. Giorgio nella casa", "answer": "b" }
            ]
        }
    ]
}





