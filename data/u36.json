{
    "unitNumber": 36,
    "text": {
        "title": "L’orologio-1",
        "sections": [
            {
                "title": "Capitolo 1 – Leggenda",
                "paragraphs": [
                    {"content": "Carlo è un orologiaio che ha una propria bottega a Venezia, in Italia."},
                    {"content": "Lavora tantissimo, giorno e notte. Ripara orologi rotti, ne costruisce di nuovi e inoltre esegue altre commissioni speciali."},
                    {"content": "È un uomo di mezza età, magro e alto, ma molto forte. Non è sposato. I suoi genitori vivono in Svizzera. Lui, invece, abita da solo in una piccola casa in una delle tante calle di Venezia."},
                    {"content": "Carlo passa molte notti a lavorare. Ogni tanto, per riposarsi, fa delle lunghe passeggiate sulle spiagge di Venezia. Esce dalla sua bottega e cammina per sgranchirsi un po’ le gambe."},
                    {"content": "Una notte, mentre passeggia, incontra una vecchia amica. Si chiama Susanna."},
                    {"content": "–Carlo! Come stai?"},
                    {"content": "–Ciao, Susanna. Che fai in spiaggia a quest’ora?"},
                    {"content": "–Sto facendo una passeggiata, come te."},
                    {"content": "–Che bello incontrarti!"},
                    {"content": "Carlo e Susanna camminano a lungo e parlano di tante cose. Parlano del loro lavoro, della famiglia, del Paese e di tante altre cose."},
                    {"content": "Susanna gli chiede:"},
                    {"content": "–Come va il tuo lavoro? Lavori molto?"},
                    {"content": "–Sì, lavoro tanto, ma i miei clienti sono molto soddisfatti."},
                    {"content": "–Mi fa piacere, Carlo."},
                    {"content": "Susanna lavora al porto e fa il turno di notte. Lei controlla le barche che entrano ed escono dal porto."},
                    {"content": "–Carlo, che fortuna che ti ho visto. Sai, ieri ho trovato qualcosa."},
                    {"content": "–Che cosa, Susann?"},
                    {"content": "Susanna tira fuori dalla sua borsetta un vecchio orologio. Sembra molto antico ma non ne è sicura."},
                    {"content": "–Sai dirmi che tipo di orologio è questo?"},
                    {"content": "–Fammelo vedere."},
                    {"content": "Carlo lo prende in mano e lo osserva attentamente."},
                    {"content": "–Non ne ho idea! – dice dopo un po’."},
                    {"content": "Susanna si stupisce."},
                    {"content": "–Non sai cosa sia?"},
                    {"content": "–Beh, so che è un orologio però è molto antico … Devi lavorare adesso, Susanna?"},
                    {"content": "–No, inizio tra un’ora."},
                    {"content": "–Andiamo nella mia bottega, ho dei libri che potranno aiutarci."},
                    {"content": "Carlo e Susanna vanno alla bottega. Aprono la porta ed entrano."},
                    {"content": "All’interno della bottega ci sono molti attrezzi, orologi, e meccanismi vari."},
                    {"content": "Servono a Carlo per il suo lavoro. Susanna non è mai stata nella bottega, questa è la prima volta."},
                    {"content": "–Wow! – dice. –Hai tantissime cose qui dentro!"},
                    {"content": "–Sì, ne ho bisogno perché ho tanto lavoro. Ma mi piace quello che faccio."},
                    {"content": "–Questo è importante!"},
                    {"content": "Carlo dice a Susanna di seguirlo in un’altra stanza. Lei mette giù l’orologio e lo segue nella stanza dove ci sono molti libri. Alcuni sono grandi e vecchi. I titoli di molti di quei libri però non sono più leggibili."},
                    {"content": "–Che facciamo qui? – chiede lei."},
                    {"content": "–Cerchiamo informazioni."},
                    {"content": "–Che tipo di informazioni?"},
                    {"content": "–Devo sapere che tipo di orologio è questo. Non ho mai visto niente di simile."},
                    {"content": "Carlo e Susanna cercano, per qualche minuto, informazioni nei libri."},
                    {"content": "Dopo un paio di minuti, lei trova qualcosa di interessante. È in un libro che parla dei pirati Uscocchi."},
                    {"content": "–Ho trovato qualcosa! – dove."},
                    {"content": "Carlo chiude il suo libro e si avvicina a Susanna."},
                    {"content": "–Dove, Susanna?"},
                    {"content": "–È un libro sui pirati!"},
                    {"content": "Carlo è molto sorpreso. Un libro di pirati? Perché un libro di pirati parla di orologi? Non ha senso."},
                    {"content": "Susanna gli dice:"},
                    {"content": "–Questo libro parla dei pirati Uscocchi. Erano dei pirati della zona balcanica pagati dagli austriaci per assaltare le barche della Repubblica di Venezia nel XVII secolo. Gli austriaci erano gelosi del dominio della Repubblica di Venezia nel mare Adriatico."},
                    {"content": "–Continuo a non capire. Cosa c’entra l’orologio?"},
                    {"content": "–Ascolta …"},
                    {"content": "Susanna continua a leggere."},
                    {"content": "–Questo libro dice che esisteva un pirata famoso. Il suo nome era Petar il Kraken. Il pirata aveva un orologio molto speciale con poteri misteriosi."},
                    {"content": "–Che tipo di poteri misteriosi?"},
                    {"content": "–La leggenda dice che con quell’orologio era possibile viaggiare nel tempo … È una leggenda."},
                    {"content": "Carlo ride di gusto e dice:"},
                    {"content": "–Un pirata con un orologio che viaggia nel tempo? Che assurdità!"},
                    {"content": "Proprio in quel momento si sente un rumore nella parte della bottega dove Carlo ripara gli orologi."},
                    {"content": "–Che cos’è stato quel rumore, Susanna?"},
                    {"content": "–Non lo so! Andiamo a vedere!"},
                    {"content": "Tornano di là e l’orologio non c’è più. È sparito. La porta è aperta. Si sentono dei passi che si allontanano."},
                    {"content": "–Ci hanno rubato l’orologio! – dice Carlo."},
                    {"content": "–Vedi, Carlo? Quell’orologio ha qualcosa di speciale. Non è un comune orologio."},
                    {"content": "Poi Carlo nota che la porta della bottega è aperta. Sentono correre da fuori la porta."},
                    {"content": "–È lui! Andiamo!"},
                    {"content": "Vocabolario",
                        "table":{
                            "rows": [
                                ["", ""]
                            ]
                        }
                    }
                ]
            }
        ]
    },
    "exercises": [
        {
            "title": "Domande a risposta multipla",
            "instruction": "Seleziona una sola risposta per ogni domanda.",
            "examples": [],
            "items": [
                { "question": "", "answer": "a" },
                { "question": "", "answer": "a" },
                { "question": "", "answer": "a" },
                { "question": "", "answer": "a" },
                { "question": "", "answer": "a" }
            ]
        }
    ]
}