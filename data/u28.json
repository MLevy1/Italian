{
    "unitNumber": 28,
    "text": {
        "title": "La Pizza Pazza-3",
        "sections": [
            {
                "title": "Capitolo 3 – L’autostrada",
                "paragraphs": [
                    {
                        "content": "Mi sveglio e faccio la doccia. Ordino la colazione in camera e mangio con calma. Mi vesto, esco dalla stanza e guardo che ore sono in un orologio nel corridoio. Sono le 10:00 di mattina. Spero intanto che mia madre abbia già contattato Giulia. Mia sorella è una persona molto ansiosa, spero che stia bene!"
                    },
                    {
                        "content": "Una volta fuori dall’hotel, vedo degli operai caricare delle casse su un camion con il nome di un ristorante. Ed ecco che ricomincio a ridere molto forte, come al ristorante. Però stavolta me ne rendo conto e smetto subito. Il logo sul camion è del ristorante La Pizza Pazza!"
                    },
                    {
                        "content": "Mi avvicino a uno degli operai per parlare con lui."
                    },
                    {
                        "content": "–Ciao! – mi dice uno di loro."
                    },
                    {
                        "content": "–Buongiorno! – gli rispondo."
                    },
                    {
                        "content": "–Posso aiutarti?"
                    },
                    {
                        "content": "–Lei lavora per il ristorante di Roma?"
                    },
                    {
                        "content": "–No, lavoro come corriere. Tutte le settimane gli consegniamo la mozzarella per la pizza, ma non lavoro lì."
                    },
                    {
                        "content": "Il corriere sale sul camion e io mi fermo a pensare. Come faccio a tornare a Roma? Devo tornare all’appartamento di Armando. Giulia mi starà aspettando! Ho un’idea!"
                    },
                    {
                        "content": "–Signore, mi scusi! – dico al corriere."
                    },
                    {
                        "content": "–Dimmi, ragazzo."
                    },
                    {
                        "content": "–Potrebbe darmi un passaggio fino a Roma?"
                    },
                    {
                        "content": "–Adesso?"
                    },
                    {
                        "content": "–Sì."
                    },
                    {
                        "content": "L’operaio è titubante, finché finalmente dice:"
                    },
                    {
                        "content": "–Va bene, puoi salire nel retro del camion, tra le casse di mozzarella. Però non devi dirlo a nessuno."
                    },
                    {
                        "content": "–Va bene, grazie mille!"
                    },
                    {
                        "content": "–Di niente, ragazzo. Veloce però. Voglio partire adesso. Non posso fare tardi!"
                    },
                    {
                        "content": "Entro dal portellone posteriore e mi siedo tra le casse di mozzarella. Il corriere avvia il motore del camion e partiamo per Roma. Non vedo nulla. Sento solo il rumore del motore e delle macchine per strada. Poi qualcosa si muove! Tra le casse di mozzarella c’è una persona."
                    },
                    {
                        "content": "–Chi è là? – chiedo."
                    },
                    {
                        "content": "Silenzio."
                    },
                    {
                        "content": "–Ehi! C’è qualcuno?"
                    },
                    {
                        "content": "Ancora silenzio. Però io lo so che c’è qualcuno tra le casse. Mi alzo e vado a vedere. Che sorpresa! È un uomo anziano!"
                    },
                    {
                        "content": "–E lei chi è, signore? Che ci fa qui?"
                    },
                    {
                        "content": "–Vado a Roma."
                    },
                    {
                        "content": "–Il corriere lo sa che lei è qui?"
                    },
                    {
                        "content": "–No, non lo sa. Sono salito sul camion mentre tu parlavi con lui."
                    },
                    {
                        "content": "Il corriere ferma il camion e scende. L’anziano mi guarda preoccupato."
                    },
                    {
                        "content": "–Perché s’è fermato?"
                    },
                    {
                        "content": "–Non lo so."
                    },
                    {
                        "content": "Si sente un rumore nel portellone posteriore del camion."
                    },
                    {
                        "content": "–Devo nascondermi! – dice l’uomo."
                    },
                    {
                        "content": "Il corriere entra nel camion e vede solo me. L’anziano signore è nascosto tra le casse."
                    },
                    {
                        "content": "–Che succede qui? – mi chiede."
                    },
                    {
                        "content": "–Niente."
                    },
                    {
                        "content": "–Con chi parlavi?"
                    },
                    {
                        "content": "–Io? Con nessuno. Sono solo qui. Non lo vede?"
                    },
                    {
                        "content": "–Non siamo ancora arrivati, ragazzo. Non fare rumore. Non voglio problemi."
                    },
                    {
                        "content": "–Va bene!"
                    },

                    {
                        "content": "Il corriere chiude il portellone posteriore del camion e torna a guidare. In quel momento l’anziano signore esce da dietro le casse e mi guarda con una faccia sorridente."
                    },
                    {
                        "content": "–Meno male! Non mi ha visto! – dice."
                    },
                    {
                        "content": "–Signore, mi dica. Perché viaggia da Civitavecchia a Roma?"
                    },
                    {
                        "content": "–Vuoi saperlo?"
                    },
                    {
                        "content": "–Sì, certo."
                    },
                    {
                        "content": "–Ti racconterò una breve storia."
                    },
                    {
                        "content": "–L’ascolto!"
                    },
                    {
                        "content": "L’anziano signore mi racconta la sua storia:"
                    },
                    {
                        "content": "–Io ho un figlio ma non lo conosco. Sono passati molti anni … io e la madre stavamo insieme, poi però sono andato a lavorare in un altro Paese. Solo adesso ho saputo dove si trova mio figlio."
                    },
                    {
                        "content": "–A Roma?"
                    },
                    {
                        "content": "–Proprio così."
                    },
                    {
                        "content": "–Quanti anni ha suo figlio, signore?"
                    },
                    {
                        "content": "–Ha 24 anni."
                    },
                    {
                        "content": "–La mia stessa età!"
                    },
                    {
                        "content": "L’anziano ride."
                    },
                    {
                        "content": "–Che coincidenza!"
                    },
                    {
                        "content": "–Sì, lo è."
                    },
                    {
                        "content": "Dopo qualche minuto di silenzio, mi alzo e chiedo all’uomo:"
                    },
                    {
                        "content": "–Come si chiama suo figlio?"
                    },
                    {
                        "content": "–Si chiama Armando. Abita a Roma in un appartamento. Si trova nella zona vicino alla pizzeria La Pizza Pazza. Per questo motivo viaggio su questo camion."
                    },
                    {
                        "content": "L’uomo dentro al camion è il padre del mio amico Armando. Non posso crederci!"
                    },
                    {
                        "content": "Annesso al capitolo 3"
                    },
                    {
                        "content": "Riassunto"
                    },
                    {
                        "content": "Daniele si sveglia in albergo. Quando esce dall’albergo, vede un camion con la scritta La Pizza Pazza. Chiede al corriere se può portarlo a Roma. Il corriere gli dice che può viaggiare nel camion. Lì trova nascosto un signore anziano che va a Roma a cercare suo figlio. Il figlio dell’uomo è Armando!"
                    },
                    {
                        "content": "Vocabolario",
                        "table":{
                            "rows": [
                                ["orologio", "clock"],
                                ["corridoio", "hallway"],
                                ["operaio", "worker, employee"],
                                ["cassa", "box"],
                                ["camion", "truck"],
                                ["me ne rendo conto", "I realise (something)"],
                                ["corriere", "delivery driver"],
                                ["consegnare", "to deliver"],
                                ["passaggio", "lift (to a place)"],
                                ["essere titubante", "to be hesitant or reluctant"],
                                ["avviare", "to start (a vehicle)"],
                                ["anziano", "old"],
                                ["Devo nascondermi!", "I have to hide!"],
                                ["nascosto", "hidden"],
                                ["Non fare rumore.", "Don’t make a sound."],
                                ["Meno male!", "Thank goodness!"],
                                ["Storia", "story"],
                                ["Paese", "country"],
                                ["La mia stessa età!", "The same age as me!"],
                                ["Che coincidenza!", "What a coincidence!"]
                            ]
                        }
                    }
                ]
            }
        ]
    },
    "exercises": [
        {
            "title": "Domande a risposta multipla",
            "instruction": "Seleziona una sola risposta per ogni domanda.",
            "examples": [],
            "items": [
                { "question": "Quando Daniele guarda l’orologio sono ____  a. le 10:15  b. le 10:00  c. le 11:00  d. le 12:15", "answer": "b" },
                { "question": "Il corriere del camion lavora ____.  a. all’hotel  b. al ristorante La Pizza Pazza  c. solo come corriere  d. per un altro ristorante", "answer": "c" },
                { "question": "Dentro il camion Daniele incontra ____.  a. un uomo giovane  b. una donna giovane  c. un altro corriere  d. un uomo anziano", "answer": "d" },
                { "question": "La persona viaggia nel camion perché ____.  a. vuole lavorare al ristorante La Pizza Pazza  b. vuole lavorare come corriere  c. va a cercare suo padre  d. va a cercare suo figlio", "answer": "d" },
                { "question": "Il figlio dell’uomo si chiama ____.  a. Daniele  b. Armando  c. Giulia  d. Mario", "answer": "b" }
            ]
        }
    ]
}