{
    "unitNumber": 34,
    "text": {
        "title": "Il Cavaliere-2",
        "sections": [
            {
                "title": "Capitolo 2 – Il bosco",
                "paragraphs": [
                    {"content": "Il cavaliere segue la strada. Seguono dietro di lui le tre guardie, i cavalli e il carico d’oro. Dopo un paio di ore, Alfred, una delle guardie, gli chiede:"},
                    {"content": "–Lars, sai quello che troveremo per il cammino?"},
                    {"content": "–Sì, Alfred. Il percorso non è tranquillo. Ci sono molti pericoli."},
                    {"content": "–Sì, hai ragione. E qual è il tuo piano?"},
                    {"content": "–Meglio non combattere. Ci sono delle creature molto pericolose su questa strada. Cercheremo di non lottare contro di loro."},
                    {"content": "–Tu sai combattere, Lars?"},
                    {"content": "–Come ben sai, sono famoso per le missioni che ho compiuto. So combattere molto bene."},
                    {"content": "–Speriamo di sì."},
                    {"content": "Il cavaliere e le tre guardie attraversano un grande ponte di pietra."},
                    {"content": "–Alfred, – dice Lars. –Questo ponte è molto simile al ponte del castello."},
                    {"content": "–Sì, Lars. L’abbiamo costruito molto tempo fa."},
                    {"content": "–L’avete costruito voi?"},
                    {"content": "–No, non noi, la gente del regno … È molto vecchio."},
                    {"content": "Dall’altra parte del ponte di pietra c’è un grande bosco. Il bosco ha tantissimi alberi ed è molto silenzioso. Non ci sono rumori né animali."},
                    {"content": "–Perché è così silenzioso questo bosco? – chiede Alfred."},
                    {"content": "–Siamo nel Bosco Silenzioso. Qui non ci sono animali."},
                    {"content": "–Perché no?"},
                    {"content": "–Tanto tempo fa qui c’è stata una grande battaglia tra i due fratelli regnanti."},
                    {"content": "Alfred è giovane. Non sapeva della grande battaglia tra il re e suo fratello. Secondo lui sono sempre andati d’accordo."},
                    {"content": "–Ti sorprende, Alfred? – chiede Lars"},
                    {"content": "–Sì! – risponde."},
                    {"content": "–Perché?"},
                    {"content": "– È strano. Nessuno mi ha parlato di litigi fra i due fratelli."},
                    {"content": "–Beh, è successo molto tempo fa."},
                    {"content": "Il Bosco Silenzioso è molto buio. Gli alberi sono molto alti, con rami enormi."},
                    {"content": "–Sai dove stiamo andando, cavaliere? –chiede Alfred."},
                    {"content": "–Sì, il bosco è molto buio però so dove siamo."},
                    {"content": "–Sei stato qui altre volte?"},
                    {"content": "Il cavaliere Lars sorride e dice:"},
                    {"content": "–Sì, sono già stato qui."},
                    {"content": "–Quando?"},
                    {"content": "–Molti anni fa."},
                    {"content": "Lars ricorda gli anni in cui il re Andur ha litigato col fratello. Una delle battaglie più grandi è avvenuta proprio in quel bosco. Prima della battaglia si chiamava Bosco degli Animali. Dopo, il suo nome è diventato Bosco Silenzioso."},
                    {"content": "Lars racconta:"},
                    {"content": "–Quando io ero molto giovane, ho combattuto per il re Andur … Proprio qui!"},
                    {"content": "–Per che cosa hanno combattuto?"},
                    {"content": "–È stato il re Andur a cominciare la guerra."},
                    {"content": "–E perché ha combattuto contro suo fratello?"},
                    {"content": "–Il re Andur voleva la fonte che si trovava nel bosco."},
                    {"content": "Per alcuni minuti proseguono senza parlare. Alfred pensa al racconto di Lars. Vuole sapere di più sulla grande battaglia e su quello che è successo tanti anni prima. Lui ha sempre pensato ad Andur come a un re pacifista, che non ha mai lottato contro nessuno."},
                    {"content": "–Posso chiederti una cosa, cavaliere?"},
                    {"content": "–Sì, quello che vuoi."},
                    {"content": "–Per quale fonte hanno litigato?"},
                    {"content": "–Aspetta e vedrai."},
                    {"content": "Lars e le guardie rimangono in silenzio per un’ora. La luce del sole non è ancora visibile. Ci sono solo alberi, un profondo silenzio e nient’altro."},
                    {"content": "Finalmente, arrivano ad un lago."},
                    {"content": "–Siamo arrivati al lago! – dice il cavaliere."},
                    {"content": "–Che lago è questo?"},
                    {"content": "–Molti anni fa questo lago era una fonte."},
                    {"content": "–La fonte di cui mi hai parlato prima?"},
                    {"content": "–Sì."},
                    {"content": "Il gruppo delle tre guardie e il cavaliere si avvicina all’acqua del lago. Lars comincia a raccontare la storia:"},
                    {"content": "–Tempo fa questo lago era solo una fonte. C’era poca acqua, non ce n’era così tanta. E l’acqua era magica. L’acqua donava dei poteri a chi la beveva."},
                    {"content": "–Che tipo di poteri?"},
                    {"content": "–La persona che beveva l’acqua si trasformava in una persona molto potente."},
                    {"content": "Alfred raccoglie un po’ d’acqua tra le mani e la beve."},
                    {"content": "–Sembra acqua normale! – dice."},
                    {"content": "–Certo! – dice Lars. –Adesso è acqua normale. Anni fa, però, era magica…"},
                    {"content": "Alfred si asciuga le mani e dice:"},
                    {"content": "–E che è successo? Come mai l’acqua non è più magica?"},
                    {"content": "–I due re volevano il potere a qualsiasi costo. Quando hanno saputo dell’esistenza dell’acqua magica, che rende le persone potenti, hanno cercato di impossessarsi della fonte. Arrivati entrambi alla sorgente d’acqua, hanno dato inizio ai combattimenti."},
                    {"content": "–Cos’hanno fatto? - chiede Alfred."},
                    {"content": "–Entrambi i re hanno chiamato le loro guardie e i soldati. La battaglia è andata avanti per giorni … settimane … e poi mesi. Durante la battaglia, gli uomini hanno bevuto tutta l’acqua che potevano. Volevano essere forti e potenti per vincere. Hanno fatto entrare i loro cavalli nell’acqua. Loro stessi si sono bagnati nella fonte. Hanno finito così tutta l’acqua. La sorgente di acqua magica si è seccata. Non è mai più stata trovata. Arrivata la pioggia, ha riempito il lago, ma non con acqua magica."},
                    {"content": "Alfred guarda Lars:"},
                    {"content": "–E così questa è stata la fine dell’acqua magica?"},
                    {"content": "–No, non esattamente - risponde il cavaliere. Lars guarda Alfred con un’espressione seria. – Una piccola quantità è rimasta. Ce l’ha Arthuren. Lui è a conoscenza del segreto. Se aggiungi una goccia di acqua magica all’acqua normale, puoi ricreare l’acqua magica. Ci vuole tempo, ma è possibile."},
                    {"content": "–Quindi questo è il segreto …"},
                    {"content": "–Be’, questo è parte del segreto. Forza, ora andiamo via da questo bosco!"},
                    {"content": "Il gruppo e i cavalli proseguono nel loro cammino. All’uscita dal bosco il sole splende alto nel cielo. Gli alberi sono più bassi e finalmente si vede il paesaggio."},
                    {"content": "–Siamo usciti dal Bosco Silenzioso! – dice Lars."},
                    {"content": "–Dove siamo?"},
                    {"content": "–Siamo quasi arrivati. Abbiamo avuto fortuna! Non abbiamo incontrato nessun mostro."},
                    {"content": "Alfred sembra un po’ spaventato."},
                    {"content": "–Ma davvero ci sono dei mostri nel bosco?"},
                    {"content": "Lars ride."},
                    {"content": "–Sì, ce ne sono molti! Secondo te perché abbiamo viaggiato di giorno? Le creature pericolose escono di solito di notte."},
                    {"content": "–Perché non l’hai detto prima?"},
                    {"content": "–Altrimenti non saresti partito! – dice Lars, ridendo. –Va bene, andiamo."},
                    {"content": "Il gruppo prosegue per il cammino. Lontano vedono una città, sembra proprio il regno del fratello del re Andur."},
                    {"content": "Le guardie non sono mai state lì."},
                    {"content": "–Quello è il regno? – chiede Alfred."},
                    {"content": "–Sì, quello è il regno. Laggiù dobbiamo consegnare il carico d’oro."},
                    {"content": "–C’è una cosa che non ti ho ancora chiesto, cavaliere"},
                    {"content": "–Dimmi."},
                    {"content": "–A cosa serve quest’oro?"},
                    {"content": "–Il re Andur ha perso la battaglia nel Bosco Silenzioso. Da allora il vostro re deve pagare ogni cinque anni una quantità d’oro a suo fratello."},
                    {"content": "–Perché deve dare a suo fratello l’oro? Non sono in pace?"},
                    {"content": "–Sono in pace. Però suo fratello ha una cosa che il re Andur non possiede. E quindi Andur deve comprarla."},
                    {"content": "–Che cos’ha?"},
                    {"content": "–L’acqua magica. Andur la compra per fare felice la sua popolazione. Ne fanno pozioni di forza come queste pozioni qui."},
                    {"content": "Lars tira fuori le pozioni che ha acquistato dal venditore prima della missione e le fa vedere alle guardie."},
                    {"content": "–Ho sentito parlare delle pozioni! Ma funziona davvero?"},
                    {"content": "–Sì – risponde Lars. Il cavaliere Lars rimette a posto le pozioni e guarda Alfred. –Ma solo se sono fatte con la vera acqua magica. Ora andiamo!"},
                    {"content": "Annesso al capitolo 2"},
                    {"content": "Riassunto"},
                    {"content": "Durante il cammino Lars racconta una storia: il re Andur ha combattuto contro suo fratello per il possesso di una fonte magica. Il fratello di Andur ha vinto la guerra e adesso possiede l’acqua magica. Quest’acqua dona molta forza a chi la beve. Andur deve pagare ogni anno il suo debito di guerra con l’oro."},
                    {"content": "Vocabolario",
                        "table":{
                            "rows": [
                                ["percorso", "route"],
                                ["ponte di pietra", "stone bridge"],
                                ["Ti sorprende?", "Does it surprise you?"],
                                ["litigio", "argument"],
                                ["ramo", "branch"],
                                ["buio", "dark"],
                                ["fonte", "source, spring"],
                                ["Aspetta e vedrai", "Wait and see"],
                                ["trasformarsi", "to change"],
                                ["asciugarsi", "to dry"],
                                ["a qualsiasi costo", "at any cost"],
                                ["esistenza", "existence"],
                                ["impossessarsi", "to take control of"],
                                ["bagnarsi", "to wash, to bath"],
                                ["seccarsi", "to dry up"],
                                ["riempire", "to fill up"],
                                ["aggiungere", "to add"],
                                ["ci vuole tempo", "it takes time"],
                                ["splende alto nel cielo", "shines high in the sky"],
                                ["laggiù", "down there"]
                            ]
                        }
                    }
                ]
            }
        ]
    },
    "exercises": [
        {
            "title": "Domande a risposta multipla",
            "instruction": "Seleziona una sola risposta per ogni domanda.",
            "examples": [],
            "items": [
                { "question": "Il cavaliere Lars ____. a. conosce il cammino b. non conosce il cammino c. chiede la strada a un passante d. ha una mappa", "answer": "a" },
                { "question": "Il gruppo in viaggio è formato da ____. a. tre guardie e Lars b. due guardie e Lars c. una guardia e Lars d. Lars e il suo cane", "answer": "a" },
                { "question": "Nel Bosco Silenzioso ____. a. non accadde mai nulla b. c’è stata una battaglia tra i due fratelli c. c’è stata una guerra sconosciuta d. sono state combattute molte battaglie", "answer": "b" },
                { "question": "La fonte del Bosco Silenzioso ____. a. esiste ancora b. non è mai esistita c. adesso è un lago d. adesso è un pozzo", "answer": "c" },
                { "question": "All’uscita del Bosco Silenzioso ____. a. c’è un altro bosco b. c’è il mare c. ritornano al regno del re Andur d. vedono il regno del fratello del re Andur", "answer": "d" }
            ]
        }
    ]
}


