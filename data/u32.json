{
    "unitNumber": 32,
    "text": {
        "title": "La Creatura-3",
        "sections": [
            {
                "title": "Capitolo 3 – La sorpresa",
                "paragraphs": [
                    {"content": "–Una luce nella casa! – dice Silvia. – Non ci posso credere! Scende per il sentiero che porta al lago e lascia il suo zaino sotto un albero. Si avvicina alla casa."},
                    {"content": "È ancora pomeriggio, ma c’è luce dentro la casa. Non vede persone, solo una luce arancione. Fa il giro della casa per cercare di vedere chi c’è all’interno. Deve essere Giorgio!"},
                    {"content": "–C’è nessuno? – grida. –Sono Silvia!"},
                    {"content": "Non risponde nessuno, però si sentono dei rumori dentro la casa."},
                    {"content": "–Giorgio! Non è più divertente!"},
                    {"content": "Silvia si avvicina alla porta e la apre. Lì trova qualcosa di inaspettato."},
                    {"content": "Ci sono tutti i suoi amici riuniti. La casa è piena di gente: ci sono la sua famiglia e anche le sue amiche Claudia e Veronica."},
                    {"content": "–Silvia! – urlano tutti insieme. –Sei qui!"},
                    {"content": "–Ciao! – dice. –Che ci fate tutti qui?"},
                    {"content": "–Adesso ti spieghiamo tutto. Siediti."},
                    {"content": "Silvia si siede sul vecchio letto dove ha dormito la notte precedente quando aspettava Giorgio."},
                    {"content": "–Che succede? – chiede Silvia."},
                    {"content": "Gli altri si siedono attorno a lei, hanno delle facce preoccupate. Nessuno risponde."},
                    {"content": "–E papà dov’è? – chiede a sua madre."},
                    {"content": "–Sta lavorando, verrà più tardi."},
                    {"content": "–Qualcuno può dirmi quello che sta succedendo?"},
                    {"content": "Sua madre si alza e le racconta tutto:"},
                    {"content": "–Forse una creatura ha catturato Giorgio nel bosco."},
                    {"content": "–Cosa? Come fate a sapere che abbiamo visto una creatura?"},
                    {"content": "–Giorgio ha inviato un messaggio col cellulare."},
                    {"content": "Silvia ascolta senza capire e poi chiede:"},
                    {"content": "–Perché siete tutti qui?"},
                    {"content": "–Perché vogliamo andare a cercare Giorgio."},
                    {"content": "–Tutti insieme?"},
                    {"content": "–Sì, adesso andiamo."},
                    {"content": "Tutti prendono gli zaini, alcune cose da mangiare, delle torce ed escono per andare a cercare Giorgio."},
                    {"content": "Si dividono in gruppi di quattro persone e vanno in direzioni diverse."},
                    {"content": "Prima di andare, Silvia si ferma un attimo al lago e comincia a riflettere."},
                    {"content": "–Non capisco … A Giorgio non piace fare escursioni da solo. Ha paura ad andare per il bosco di notte. E poi perché sono tutti qui? Qui c’è qualcosa che non mi quadra!"},
                    {"content": "Quando si gira per vedere dov’è il suo gruppo, non c’è più nessuno."},
                    {"content": "–Dove sono adesso? Ehi! Qualcuno mi sente?"},
                    {"content": "Silvia si addentra nel bosco dove ha visto Giorgio per l’ultima volta. Segue il cammino e accende una torcia che ha preso dallo zaino."},
                    {"content": "–Dove siete tutti? C’è nessuno?"},
                    {"content": "Non c’è nessuno, né la sua famiglia né le sue amiche Claudia e Veronica."},
                    {"content": "–Non capisco, che succede?!"},
                    {"content": "Silvia torna alla casa vicino al lago e si siede sul vecchio letto. Aspetta un po’ però non arriva nessuno. All’improvviso sente un rumore in cucina."},
                    {"content": "Si alza dal letto per andare a vedere. Non fa alcun rumore. Vuole sorprendere chiunque sia in cucina. Forse sono le sue amiche … o sua madre!"},
                    {"content": "Accende la torcia e si trova davanti la creatura. Un mostro grande, brutto e peloso."},
                    {"content": "Silvia grida ed esce di corsa dalla casa."},
                    {"content": "–Aiuto! Aiuto!"},
                    {"content": "La creatura le corre dietro e la raggiunge. Silvia cade per terra e tira dei calci per difendersi. La creatura la prende per le gambe e Silvia non può liberarsi."},
                    {"content": "Silvia continua a lottare, quando all’improvviso la creatura si ferma e si alza. La guarda mentre Silvia è ancora a terra."},
                    {"content": "–Cosa? Che succede? Silvia è molto spaventata. Tutte le persone che prima erano nella casa escono dal bosco con le torce accese, ma hanno anche qualcos’altro nelle mani: delle candele."},
                    {"content": "In quel momento Silvia capisce tutto."},
                    {"content": "La creatura si toglie la maschera … È suo padre."},
                    {"content": "–Buon compleanno, tesoro!"},
                    {"content": "–Tanti auguri, Silvia! – urlano tutti in coro."},
                    {"content": "Silvia non sa se gridare o ridere."},
                    {"content": "–Papà, eri tu la creatura? Sei sempre stato tu?"},
                    {"content": "–Sì, amore mio. Ero io."},
                    {"content": "–E Giorgio dov’è?"},
                    {"content": "Giorgio arriva in quel momento, non è sporco né è ferito, ovviamente!"},
                    {"content": "–Mi dispiace! Abbiamo voluto farti uno scherzo, però ti faremo anche un bellissimo regalo."},
                    {"content": "–Che regalo?"},
                    {"content": "Aiutano Silvia ad alzarsi da terra e vanno davanti alla casa."},
                    {"content": "–I tuoi genitori ti hanno comprato questa vecchia casa e noi la ristruttureremo. Sarà la tua casa di villeggiatura."},
                    {"content": "Silvia scoppia a ridere finalmente. Il gruppo batte le mani. Tutti sanno che Silvia è una donna molto coraggiosa."},
                    {"content": "–Spero che non ci sarà nessun orso quando verremo a fare escursioni in futuro! – dice Silvia."},
                    {"content": "Annesso al capitolo 3"},
                    {"content": "Riassunto"},
                    {"content": "Silvia vede una luce nella casa del lago. Entra e trova la sua famiglia e i suoi amici. Sono lì per cercare Giorgio. Si dividono in gruppi. Silvia va nel bosco da sola. Dopo alcune ore torna nella casa e trova la creatura. Lotta con la creatura ma alla fine scopre che è suo padre travestito. Era uno scherzo per il suo compleanno. La casa sul lago è il loro regalo."},
                    {
                        "content": "Vocabolario",
                        "table":{
                            "rows": [
                                ["arancione", "orange (colour)"],
                                ["inaspettato", "unexpected"],
                                ["riuniti", "all together"],
                                ["la notte precedente", "the night before"],
                                ["ha catturato", "has captured"],
                                ["torcia", "torch"],
                                ["c’è qualcosa che non mi quadra", "there’s something fishy going on"],
                                ["addentrarsi", "to re-enter"],
                                ["cadere per terra", "to fall to the ground"],
                                ["tirare dei calci", "to kick"],
                                ["lottare", "to fight"],
                                ["candela", "candle"],
                                ["maschera", "mask"],
                                ["Buon compleanno", "Happy Birthday"],
                                ["Tanti auguri", "Congratulations"],
                                ["la ristruttureremo", "we will renovate it"],
                                ["casa di villeggiatura", "summer house, holiday house"],
                                ["scoppiare a ridere", "to burst out laughing"],
                                ["battere le mani", "to clap"]
                            ]
                        }
                    }
                ]
            }
        ]
    },
    "exercises": [
        {
            "title": "Domande a risposta multipla",
            "instruction": "Seleziona una sola risposta per ogni domanda.",
            "examples": [],
            "items": [
                { "question": "La prima volta che Silvia entra nella casa trova ____. a. Giorgio b. suo padre  c. molte persone riunite d. la creatura", "answer": "c" },
                { "question": "Le persone nella casa decidono ____. a. di uscire a cercare Giorgio b. di chiamare Giorgio per telefono c. di cercarlo nel bosco d. di tornare al villaggio", "answer": "a" },
                { "question": "Quando Silvia si ferma a pensare vicino al lago ____. a. vede qualcosa di strano nell’acqua b. incontra suo padre c. vede la creatura d. la lasciano sola", "answer": "d" },
                { "question": "Al ritorno nella casa ____. a. sente un rumore in cucina b. la chiamano per telefono c. Claudia e Veronica entrano nella casa d. si addormenta", "answer": "a" },
                { "question": "La creatura era ____. a. sua madre b. Giorgio c. suo padre d. un orso", "answer": "c" }
            ]
        }
    ]
}