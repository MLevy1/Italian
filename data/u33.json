{
    "unitNumber": 33,
    "text": {
        "title": "Il Cavaliere-1",
        "sections": [
            {
                "title": "Capitolo 1 – L’oro",
                "paragraphs": [
                    {"content": "Un’antica leggenda parla di un regno pieno di gente esotica, di animali e di creature fantastiche. Un giorno un cavaliere vestito di bianco e di nero attraversa la città più importante di quel regno. Giunto nella piazza, si ferma per comprare della frutta."},
                    {"content": "–Buongiorno, cavaliere! – gli dice un mercante."},
                    {"content": "–Salve!"},
                    {"content": "–Desidera della frutta?"},
                    {"content": "–Sì, grazie."},
                    {"content": "Il mercante gli dà delle mele e il cavaliere continua a camminare per la piazza. La piazza è davvero grande, molto luminosa, con tanta gente e diversi prodotti da acquistare. Il cavaliere si avvicina a un altro che vende diversi prodotti e gli fa delle domande:"},
                    {"content": "–Salve, gentile venditore."},
                    {"content": "–Salve, cavaliere!"},
                    {"content": "–Ha delle pozioni?"},
                    {"content": "–Che tipo di pozioni?"},
                    {"content": "–Pozioni di forza."},
                    {"content": "Il venditore cerca nelle sue borse e dice al cavaliere:"},
                    {"content": "–Mi spiace. Per il momento non ne ho, però posso prepararle."},
                    {"content": "–Quanto tempo le serve per preparare due pozioni di forza?"},
                    {"content": "–Per l’ora di pranzo saranno pronte."},
                    {"content": "–Grazie, gentile venditore, tornerò."},
                    {"content": "Il cavaliere passeggia per la piazza e la gente lo guarda. Nessuno lo conosce, eppure è un cavaliere famoso. Ha lottato contro tanti mostri e strane creature. Ha viaggiato da un regno all’altro per combattere contro i nemici dei sovrani."},
                    {"content": "Quando arriva all’entrata del castello del regno due guardie lo bloccano."},
                    {"content": "–Chi sei, straniero? – gli chiede una delle guardie."},
                    {"content": "–Mi chiamo Lars. Voglio vedere il re di questo regno."},
                    {"content": "–Vedere il re? Impossibile!"},
                    {"content": "Lars fa qualche passo indietro e posa il suo sacco per terra. Il sacco contiene molti oggetti rari e delle pergamene. Il cavaliere prende una vecchia pergamena e la dà alla guardia."},
                    {"content": "–Ho un invito per vedere il re Andur! – dice Lars."},
                    {"content": "La guardia controlla la pergamena. Sembra ufficiale, c’è il timbro il re."},
                    {"content": "–Va bene, – gli dice la guardia. –Puoi passare."},
                    {"content": "–Grazie."},
                    {"content": "Il cavaliere attraversa il ponte di pietra del castello ed entra da una grande porta. Il castello è molto grande, alto, con grandi mura difensive. Lars si trova davanti a una seconda porta. Lì le guardie lo lasciano passare senza fare domande. Finalmente entra nella sala del castello riccamente decorata. Ci sono molte guardie e lo guardano con sospetto. Non sanno chi sia e cosa ci faccia lì. Il re Andur scende dalla scalinata della sala. È vestito completamente di rosso e porta sul capo una corona d’oro."},
                    {"content": "–Tu sei Lars? – gli chiede il re Andur."},
                    {"content": "–Sì, sono Lars."},
                    {"content": "–Sono qui per parlare con voi."},
                    {"content": "–Seguimi nelle mie stanze."},
                    {"content": "Giunti nelle stanze del re, Lars e Andur si siedono."},
                    {"content": "–Grazie di essere venuto – dice il re Andur –Vedo che hai ricevuto il mio messaggio."},
                    {"content": "–Sì – risponde Lars. –So che avete bisogno del mio aiuto."},
                    {"content": "–E cosa hai sentito di preciso?"},
                    {"content": "–Che avete bisogno di qualcuno che porti un carico d’oro al regno di vostro fratello, però non vi fidate di nessuno. Beh, potete fidarvi di me!"},
                    {"content": "Il re pensa per qualche istante alla proposta di Lars."},
                    {"content": "–Perché dovrei fidarmi di te, cavaliere?"},
                    {"content": "–La gente si è sempre fidata di me. E non ho mai imbrogliato nessuno."},
                    {"content": "–Si tratta di una grande quantità d’oro …"},
                    {"content": "–Ne sono sicuro, però io non voglio altro oro. Ne ho già abbastanza. Ho vissuto molte avventure e ne ho guadagnato a sufficienza."},
                    {"content": "–Dunque, perché sei qui?"},
                    {"content": "–Perché le avventure sono la mia vita. Mi piace viaggiare ed esplorare il mondo."},
                    {"content": "Dopo pochi minuti il re si decide:"},
                    {"content": "–Va bene, Lars. Vai. Dirò alle mie guardie che andrai a portare il carico d’oro al regno di mio fratello."},
                    {"content": "–Vi sono molto grato, re Andur."},
                    {"content": "–Non ringraziarmi per il momento. Solo quando avrò notizie da mio fratello, allora sarà finalmente tutto a posto."},
                    {"content": "Il cavaliere scende la scalinata e va verso le guardie. Una di loro gli chiede:"},
                    {"content": "–Lars, sei tornato! Abbiamo appena saputo. Quindi porterai tu il carico d’oro?"},
                    {"content": "–Sì, porterò io l’oro nel regno di Arthuren."},
                    {"content": "–Be’, buona fortuna allora! – ride la guardia –Troverai molti pericoli sul tuo cammino. Non ce la farai mai! – Poi la guardia si fa seria. –Uomini! – ordina alle altre guardie –preparate il carico. Partiremo domani."},
                    {"content": "Nel frattempo il cavaliere torna dal venditore."},
                    {"content": "– Sono pronte le mie pozioni?"},
                    {"content": "–Sì, eccole qui! Non è stato facile prepararle e sono molto costose. Sei monete d’oro."},
                    {"content": "Il cavaliere rimane un po’ sorpreso. Dà le monete al venditore, che gli consegna le pozioni."},
                    {"content": "–Grazie, gentile signore. Buona giornata!"},
                    {"content": "Il cavaliere torna al palazzo"},
                    {"content": "Il giorno dopo, un gruppo di tre guardie si presenta per accompagnare il cavaliere nel suo viaggio. Hanno con sé le loro armi e sono pronti per partire. Anche i cavalli e il carico sono pronti. I quattro uomini si preparano per il loro viaggio verso nord, il cammino che conduce direttamente al regno del fratello di re Andur."},
                    {"content": "Una delle guardie, di nome Alfred, gli chiede:"},
                    {"content": "–Sei pronto, Lars?"},
                    {"content": "–Sì, possiamo andare."},
                    {"content": "–Prima di partire però, devi sapere che noi siamo le migliori guardie del re. Ti proteggeremo durante il cammino. Se però provi a rubare l’oro, ti uccidiamo."},
                    {"content": "–Buono a sapersi – sorride Lars. –"},
                    {"content": "Alfred guarda Lars dritto negli occhi –Non sto scherzando, cavaliere. Questo è un avvertimento."},
                    {"content": "–Capisco, ora partiamo."},
                    {"content": "Il carico d’oro è nella parte posteriore del carro. Lars guarda l’oro e sorride. I cavalli cominciano il loro cammino e il gruppo si avvia verso il sentiero nel bosco."},
                    {"content": "Annesso al capitolo 1"},
                    {"content": "Riassunto"},
                    {"content": "Il cavaliere Lars viaggia nel regno del re Andur. Nella piazza ordina due pozioni di forza da un venditore e poi va al castello. Chiede al re di poter portare il carico d’oro al regno del fratello del re. Il re acconsente. Tre guardie del re lo accompagnano nella missione. Prima di partire Lars prende le pozioni che ha ordinato e poi iniziano il viaggio."},
                    {"content": "Vocabolario",
                        "table":{
                            "rows": [
                                ["regno", "kingdom"],
                                ["esotica", "exotic"],
                                ["cavaliere", "knight"],
                                ["mercante", "trader, merchant"],
                                ["pozione", "potion"],
                                ["sovrano", "sovereign"],
                                ["fare qualche passo indietro", "to take a few steps backwards"],
                                ["pergamena", "scroll"],
                                ["timbro", "seal, stamp"],
                                ["mura difensive", "defensive walls"],
                                ["scalinata", "staircase"],
                                ["non vi fidate di nessuno", "trust no-one"],
                                ["non ho mai imbrogliato nessuno", "I’ve never cheated anyone"],
                                ["Si tratta di", "we’re dealing with"],
                                ["Sono molto grato", "I’m most grateful"],
                                ["Non ce la farai mai!", "You’ll never make it!"],
                                ["palazzo", "palace"],
                                ["accompagnare", "to go with"],
                                ["Buono a sapersi", "good to know"],
                                ["Non sto scherzando", "I’m not joking"],
                                ["avvertimento", "warning"]
                            ]
                        }
                    }
                ]
            }
        ]
    },
    "exercises": [
        {
            "title": "Domande a risposta multipla",
            "instruction": "Seleziona una sola risposta per ogni domanda.",
            "examples": [],
            "items": [
                { "question": "Il cavaliere è vestito di ____. a. rosso e nero b. bianco e nero c. azzurro e nero d. bianco e rosso", "answer": "b" },
                { "question": "Il cavaliere compra ____. a. una pozione di forza b. due pozioni di forza c. una pozione per avere l’oro d. due pozioni per avere l’oro", "answer": "b" },
                { "question": "All’entrata del castello, Lars parla con ____. a. il re b. un venditore arrabbiato c. il fratello del re d. una guardia", "answer": "d" },
                { "question": "Il gruppo porta con sé ____. a. delle armi b. delle pozioni costose c. un carico d’oro d. delle guardie", "answer": "c" },
                { "question": "Il viaggio ha come destinazione ____. a. un regno sconosciuto b. il regno del fratello di Andur c. il bosco del regno d. la piazza del regno", "answer": "b" }
            ]
        }
    ]
}